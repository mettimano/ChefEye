Difficoltà: Facile
Preparazione: 40 min
Cottura: 5 min
Costo: Basso
Nota Tempo di raffreddamento in frigorifero 2 ore e nel congelatore per 3 ore




INGREDIENTI
178
Calorie per porzione

    Energia Kcal 178
    Carboidrati g 26.6
      di cui zuccheri g 26.6
    Proteine g 4.2
    Grassi g 6.1
      di cui saturi g 2.63
    Colesterolo mg 180
    Sodio mg 36

Ingredienti per 700 gr
    Latte intero 500 ml
    Tuorli 100 g
    Zucchero 175 g
    Baccello di vaniglia 1

 Preparazione
Come preparare il Gelato alla crema

Per preparare il gelato alla crema, versate il latte in una casseruola 1 e aggiungete lo zucchero 2; mischiate e unite i tuorli 3 e sbattete con una frusta.

Ora, unite la bacca di vaniglia incisa e dalla quale avrete estratto i semini interni 4. Portate il tutto a 85° gradi 5 (non un grado di più altrimenti le uova coaguleranno) sempre mescolando, poi spegnete il fuoco e togliete dal composto la vaniglia 6.

Immergete la casseruola in acqua e ghiaccio per abbassare velocemente la temperatura 7; durante questa operazione mescolate sempre il composto. Quando il composto sarà freddo, mettetelo a riposare in frigorifero per almeno due ore. Prima di inserire la miscela nel mantecatore (macchina per il gelato), ponetelo in freezer fino a che diverrà molto freddo ma ancora liquido. Versate la miscela in un mantecatore 8 e lasciate lavorare fino a quando non otterrete un bel gelato denso e cremoso 9. Versate il gelato in un contenitore con il tappo e mettetelo a rassodare in freezer per almeno 3-4 ore prima di consumarlo (meglio sarebbe lasciarcelo per tutta una notte).


 Conservazione

Il gelato alla crema può essere conservato in congelatore in contenitore chiuso ermeticamente per al massimo 1 settimana.
Consiglio

Il gelato alla crema è un ottimo accompagnamento per dolci come lo strudel (clicca qui per vedere la ricetta), torte o biscotti.

