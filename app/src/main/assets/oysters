Difficoltà: Media
Preparazione: 15 min
Dosi per: 4 persone
Costo: Medio


INGREDIENTI
27
Calorie per porzione

    Energia Kcal 27
    Carboidrati g 2.2
      di cui zuccheri g 0.5
    Proteine g 3.7
    Grassi g 0.3
      di cui saturi g 0.06
    Fibre g 0.8
    Colesterolo mg 53
    Sodio mg 180

    Limoni a persona 3 spicchi
    Pepe bianco q.b.
    Ostriche 12

 Preparazione
Come preparare le Ostriche limone e pepe

Per realizzare le ostriche limone e pepe assicuratevi che le valve delle ostriche siano chiuse 1, poi aprite le ostriche, questa è un’operazione molto delicata, munitevi dell’apposito coltellino con la punta sottile, la protezione sul manico per proteggere le dita e una salda impugnatura. Con una mano tenete ben salda l’ostrica e con l’altra impugnate il coltellino e cercate l’apertura ( volendo potete richiedere in pescheria le ostriche già forate per un’apertura facilitata) inserite la lama e recidete il muscolo che si trova nella parte centrale 2, dopo che l’avrete reciso sarà più facile seguire la circonferenza aprendo l’ostrica per intero 3.

Divaricate il guscio a metà, facendo attenzione a non rovesciare l’acqua delle ostriche 4. Più un’ostrica è viva e fresca, più è difficile da aprire, Se non siete esperti, proteggete la mano che andrà a tenere l’ostrica con un canovaccio, per evitare accidentali ferite. Sminuzzate il ghiaccio nel tritaghiaccio 5 e distribuitelo su un piatto di portata 6,

adagiate sopra le ostriche con gli spicchi di limone 7 e servitele, ciascun commensale condirà al momento con succo id limone e pepe a piacere (8-9).


 Conservazione

Le ostriche una volta aperte si devono consumare subito, quelle fresche e chiuse si conservano in frigorifero avvolte con un panno umido.
Consiglio

L’ostrica per essere commestibile deve essere viva, per accertarvi di questo, una volta aperta verificate che abbia un aspetto compatto e che si contragga se toccata. Per distinguere le ostriche vive verificate che le valve siano chiuse, che non abbiano fori o aperture, in questo modo l’acqua di mare contenuta all’interno preserverà la freschezza e il sapore.
