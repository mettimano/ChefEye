Difficoltà: Media
Preparazione: 5 min
Cottura: 25 min
Dosi per: 4 persone
Costo: Medio
Nota + 1 notte di infusione degli stimmi di zafferano




INGREDIENTI
626
Calorie per porzione

    Energia Kcal 626
    Carboidrati g 68.1
      di cui zuccheri g 3.1
    Proteine g 13.2
    Grassi g 32.7
      di cui saturi g 18.94
    Fibre g 1.1
    Colesterolo mg 100
    Sodio mg 894

Ingredienti
    Zafferano in pistilli 1 cucchiaino
    Riso Carnaroli 320 g
    Burro 125 g
    Cipolle 1
    Grana Padano DOP da grattugiare 80 g
    Vino bianco 40 g
    Acqua q.b.
    Brodo vegetale 1 l
    Sale fino q.b.

per guarnire
    Zafferano in pistilli q.b.


 Preparazione
Come preparare il Risotto allo Zafferano

Per realizzare il risotto allo zafferano ( o risotto alla milanese), per prima cosa mettete i pistilli in un bicchierino, versate sopra dell’acqua 1 quanto basta a ricoprire i pistilli completamente, mescolate 2 e lasciate in infusione per tutta la notte, in questo modo i pistilli rilasceranno tutto il loro colore. Quindi preparate il brodo vegetale, per la ricetta ne occorrerà un litro. Mondate e tritate finemente la cipolla 3 in modo che si possa sciogliere in cottura e non essere percepita mentre si assaporerà il risotto.

In un tegame ampio versate 50g di burro presi dalla dose totale necessaria 4, scioglietelo a fuoco dolce, quindi versate il trito di cipolla 5 e lasciate stufare per 10-15 minuti aggiungendo del brodo per non far asciugare il soffritto 6: la cipolla dovrà risultare ben trasparente e morbida.

Una volta stufata la cipolla, versate il riso 7 e tostatelo per 3-4 minuti, così i chicchi si sigilleranno e terranno bene la cottura. Sfumate con il vino bianco 8 e lasciate evaporare completamente. A questo punto procedete con la cottura per circa 18-20 minuti, aggiungendo il brodo un mestolo alla volta, al bisogno, man mano che verrà assorbito dal riso 9: i chicchi dovranno essere sempre coperti.

Cinque minuti prima del termine di cottura, versate l’acqua con i pistilli di zafferano che avevate messo in infusione 10, mescolate per insaporire e tingere il risotto di un bel color oro. Terminata la cottura spegnete il fuoco, salate 11, mantecate con il formaggio grattugiato e i restanti 75 g di burro 12,

mescolate e coprite co il coperchio 13 lasciate riposare un paio di minuti, a questo punto il risotto allo zafferano è pronto 14, servitelo ben caldo guarnendo il piatto ancora con qualche pistillo 15.

 Conservazione

Conservate il risotto allo zafferano ( o risotto alla milanese), chiuso in un contenitore ermetico e posto in frigorifero, per due giorni al massimo. Si sconsiglia la congelazione.
Consiglio

Il vino e il brodo che unirete al riso dovranno essere il primo a temperatura ambiente, il secondo sempre in ebollizione, per non rallentare la cottura.





