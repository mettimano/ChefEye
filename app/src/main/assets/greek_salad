Difficoltà: Molto facile
Preparazione: 10 min
Dosi per: 2 persone
Costo: Molto basso



INGREDIENTI
527
Calorie per porzione

    Energia Kcal 527
    Carboidrati g 13.5
      di cui zuccheri g 13.5
    Proteine g 20
    Grassi g 43.7
      di cui saturi g 17.63
    Fibre g 5
    Colesterolo mg 70
    Sodio mg 1482

    Feta 200 g
    Lattuga iceberg 150 g
    Olive nere Greche 8
    Cipolle rosse 1
    Cetrioli 2
    Pomodori ramati piccoli 2
    Origano q.b.
    Olio extravergine d'oliva 4 cucchiai


 Preparazione
Come preparare l'Insalata greca

Per preparare l'insalata greca, lavate l'insalata, asciugatela per bene e tagliatela (1-2). Proseguite con i cetrioli: lavateli, sbucciateli aiutandovi con un pelapatate 3

e tagliateli a fettine di mezzo centimetro 4. Sbucciate, lavate e tagliate la cipolla a fette sottili o spesse, secondo i vostri gusti 5, lavate i pomodori e privateli del picciolo 6

e tagliateli in quarti 7. A questo punto prendete la feta e tagliatela a cubetti 8. In una ciotola capiente ponete per prima cosa l'insalata, i cetrioli 9.

Poi proseguite con le cipolle, i pomodori e le olive nere greche (10-11-12).

Alla fine aggiungete la feta, l'origano e l'olio. Se preferite potete aggiungere anche un po' d'aceto.



 Conservazione

E' preferibile consumare l'insalata greca appena fatta o, al massimo, il giorno dopo.

Consiglio

L’insalata greca, spesso viene preparata con del peperone verde tagliato a filetti, e la cipolla rossa può essere sostituita con una cipolla novella bianca; inoltre, spesso i cetrioli vengono tagliati a fettine senza necessariamente sbucciarli. Se non trovate le olive nere greche potete sostituirle con delle olive normali, verdi o nere.



