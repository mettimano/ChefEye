Difficoltà: Molto facile
Preparazione: 5 min
Cottura: 4 min
Dosi per: 1 pezzi
Costo: Molto basso



INGREDIENTI
287
Calorie per porzione

    Energia Kcal 287
    Carboidrati g 2.2
      di cui zuccheri g 2.2
    Proteine g 13.6
    Grassi g 24.8
      di cui saturi g 5.99
    Fibre g 0.5
    Colesterolo mg 374
    Sodio mg 1331

    Uova grandi 2
    Latte intero 30 g
    Sale fino q.b.
    Olio extravergine d'oliva 15 g

 Preparazione
Come preparare l'Omelette (ricetta base)

Per preparare le omelette come prima cosa rompete le uova in una ciotola 1. Aggiungete il latte 2 e un pizzico di sale 3.

Poi sbattete le uova utilizzando una frusta 4, in modo da amalgamarle insieme al latte 5. Saranno pronte quando sollevando la frusta il composto verrà giù a filo 6.

Scaldate un tegame sul fuoco e aggiungete un filo d'olio extravergine d'oliva. Non appena sarà caldo versate il composto di uova all'interno 7; per capire se l'olio è sufficientemente caldo provate a versarne prima qualche goccia. Cuocete l'omelette a fiamma moderata: con una cottura lenta l'uovo resterà più morbido. La parte esterna dovrà risultare dorata ma non troppo, non appena inizierà a rapprendersi sui bordi coprite con un coperchio 8. Se la temperatura dovesse sembrarvi eccessiva spostate la padella dal fuoco per qualche secondo, mantenendo sempre il coperchio. Roteate la padella delicatamente per evitare che l'omelette resti sullo stesso punto per troppo tempo. Non appena l'omelette sarà morbida in superficie (ovvero bavosa) 9

mentre sollevando il bordo con una spatola, il sotto risulterà ben dorato 10 ripiegate l'omelette a mezzaluna 11, attendete pochi secondi ancora in padella e servite la vostra omelette ben calda 12. Semplice o accompagnata da verdure di stagione, sarà un ottimo secondo piatto. Con bacon croccante invece sarà perfetta per una colazione continentale!


 Conservazione

Si consiglia di consumare l'omelette al momento.
Consiglio

Per preparare l'omelette utilizzate delle uova freschissime. Come verificare la freschezza?
Potete immergerle in acqua: più galleggeranno più saranno vecchie.
Potete romperne una in un piattino: se l'albume è ben attaccato al tuorlo e non risulta eccessivamente liquido significa che sono fresche.
Il colore dei tuorli, invece, non determina la freschezza, dipende da come sono state nutrite le galline; in base al tipo di mangime può risultare più o meno giallo.
Inoltre vi consigliamo di utilizzare sempre uova fresche provenienti da galline allevate a terra, per capirlo leggete il primo numero: lo 0 significa uova provenienti da allevamento all'aperto biologico; 1 da allevamento all'aperto non biologico; 2 da allevamento a terra.
