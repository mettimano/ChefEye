    Difficoltà:Bassa
    Costo:Basso
    Tempo di preparazione:50 Minuti
    Tempo di cottura:4 Minuti
    Porzioni: 4 persone
    Metodo di cottura: Bollitura
    Cucina: Italiana


Ingredienti
ingredienti per gli gnocchi

    700 gPatate (lesse senza buccia)
    300 gFarina
    1Uovo
    1Limone (non trattato in superficie)
    1 pizzicoNoce moscata
    q.b.Sale

ingredienti per il sugo di pomodoro

    400 gPolpa di pomodoro
    1 spicchioAglio
    5 foglieBasilico (fresco)
    q.b.Sale
    6 cucchiaiOlio extravergine d’oliva

altri ingredienti

    50 gParmigiano Reggiano DOP (grattugiato)
    4 foglieBasilico (per guarnire)

Preparazione

    Lavare le patate, metterle a bollire in acqua fredda e cuocerle per circa 30 minuti (finché non si infilano con la forchetta).

    Mentre le patate cuociono preparare il sugo di pomodoro: Mettere in pentola uno spicchio di aglio bucherellato con i rebbi di una
     forchetta con il pomodoro a pezzettoni e un pizzico di sale, quindi cuocere per circa 15 minuti a fuoco dolce.
     A fuoco spento aggiungere due giri di olio e il basilico lavato e tagliato fino, mescolare e coprire.
     Prima di iniziare a fare gli gnocchi mettere a bollire l’acqua con un pizzico di sale in una pentola capiente per cuocerli.


    Preparare gli gnocchi: Fare uno strato di farina al centro della spianatoia, quindi spellare le patate ancora calde, passarle allo schiacciapatate direttamente sopra alla farina. Aggiungere la scorza grattata di mezzo limone (solo il giallo), una grattata di la noce moscata, l’uovo leggermente sbattuto e un pizzico di sale. Impastare il tutto con le mani raccogliendo via via l’esterno con una raschiatavola. Quando farina e patate sono mescolate e l’impasto è omogeneo (l’impasto degli gnocchi va lavorato poco) farne un panetto e metterlo in un angolo della spianatoia. Prelevarne un pezzo e con l’aiuto di un po’ di farina formare dei filoncini della grandezza di un dito. Tagliare dei pezzetti lunghi circa un centimetro e mezzo e metterli su di una parte della spianatoia con sotto un a spolverata di farina. Procedere così fino ad esaurimento dell’impasto.

    Raccogliere gli gnocchi in un ampio piatto e tuffarli in acqua bollente. Girare gli gnocchi con un cucchiaio di legno e coprire la pentola. Quando gli gnocchi salgono in superficie sono cotti e si possono scolare o estrarre dall’acqua con un colino di rete. Porre gli gnocchi in un ampio piatto, versare sopra due terzi di il sugo di pomodoro e di parmigiano, girare e finire con il rimanente sugo  e parmigiano. Guarnire con le foglie di basilico fresco.


