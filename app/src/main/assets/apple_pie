
Quantità per per 8 persone – 1 stampo apribile diametro da 24 cm

    3 mele (renette, pink lady o quelle che preferite)
    200 gr di farina ’00
    50 gr di burro fuso (oppure 50 gr di olio di semi di girasole)
    150 gr di zucchero semolato
    2 uova grandi a temperatura ambiente
    200 ml di panna da cucina (che potete sostituire con pari quantità di ricotta, yogurt greco, mascarpone, oppure 120 gr di latte) a temperatura ambiente
    1 bustina di lievito per dolci (16 gr)
    1 bustina di vanillina oppure i semi di una bacca di vaniglia o estratto di vaniglia
    buccia grattugiata di limone (facoltativo)
    2 cucchiai di zucchero a velo vanigliato + 1 cucchiaino abbondante di cannella in polvere (prima di infornare)
    1 cucchiaio di zucchero a velo (per spolverare la torta cotta)

Procedimento
Come fare la Torta di mele soffice

Prima di tutto, montate molto bene con l’aiuto delle fruste elettriche le uova con zucchero e vaniglia e se volete buccia di limone, per almeno 3 minuti a velocità altissima, fino ad ottenere un composto spumoso e chiaro.

Poi aggiungete il  burro fuso ormai freddo, oppure l’olio e continuate a mescolare con le fruste.

Infine aggiungete a cucchiaiate la farina, precedentemente mescolata con il lievito setacciato, alternandola con i cucchiai di panna a temperatura ambiente. Mescolate sempre a velocità media, fino ad esaurimento ingredienti. L’impasto crudo deve presentarsi corposo, vellutato, non liquido nè troppo fluido! Se avete rispettato le dosi, sarà esattamen

Poi lavate le mele, asciugatele, sbucciatele e tagliatele a fettine. Infine, inserite l’impasto in una teglia apribile, precedentemente imburrata e infarinata. Livellate l’impasto in modo che non ci siano dossi.

Infine disponete le fette di mele a raggio, partendo dall’esterno affondandole leggermente:

Infine, concluso il primo giro di mele, fate un secondo giro e infine al terzo, dove disporrete le mele al centro.  Occupate tutti gli spazi disponibili,  cercando di mantenere il “disegno” concentrico, lasciando le ultime mele leggermente più alte, senza affondarle troppo!

Mescolate insieme zucchero a velo e cannella

Cospargere la superficie con zucchero e cannella- Ricetta Torta di mele soffice

Spolverate la superficie della vostra torta di mele con il preparato appena realizzato. Non lasciate spazi vuoti!
Cottura perfetta della Torta di mele

Infornate la vostra torta alle mele in forno statico, ben caldo, nella parte centrale a 180° per circa 45 minuti. Il tempo è indicativo e può cambiare di qualche minuto in base al forno che si possiede, fate sempre la prova stecchino prima di sfornare il dolce.

Sfornate, aprite la teglia e lasciate raffreddare la vostra Torta di mele soffice fuori dallo stampo per almeno 30 minuti.