
Ingredienti
    Filetto di manzo 400 g
    Grana Padano DOP in scaglie 100 g
    Rucola 100 g

per la salsa citronette
    Succo di limone 70 g
    Olio extravergine d'oliva 100 ml
    Sale fino q.b.
    Pepe nero q.b.

Preparazione
Come preparare il Carpaccio di manzo con rucola e grana

Per preparare il carpaccio di manzo con rucola e grana incominciate con la salsa citronette; spremete i limoni 1 e ponete il succo filtrato in una ciotola : aggiungete l’olio ,
il sale e il pepe macinato , quindi emulsionate la salsa con l’aiuto di una frusta .
Una volta pronta , mettete la salsa in un dispenser. Adagiate la rucola su un piatto da portata, distribuendola in maniera uniforme , tagliate la carne a fettine molto sottili con l'aiuto di una affettatrice e distribuitela sulla rucola .
Aggiungete anche le scaglie di formaggio , poi terminate con la salsa citronette  e con qualche fettina di limone, infine potrete servire e gustare il vostro carpaccio di manzo con rucola e grana .


 Conservazione

Si consiglia di consumare il carpaccio di manzo con rucola e grana al momento. Potete conservarlo per 1 giorni al massimo.
Consiglio

Volete aggiungere una marcia in più alla vostra salsa citronette? Provate ad aggiungere anche un cucchiaio di senape o di maionese. Inoltre, se preferite, potete fare insaporire la carne con la salsa, lasciandola marinare per una decina di minuti (o più, secondo i gusti) in frigorifero: procedendo in questo modo però la carne perderà il suo naturale colore rosato, lasciando il posto al colore della carne cotta. Trascorso il tempo di marinatura, togliete il carpaccio dal frigorifero, aggiungete la rucola, le scaglie di grana e servite portando in tavola anche l'olio, il pepe e il sale, in modo che i commensali possano aggiungere ancora del condimento a piacere!
