Difficoltà: Media
Preparazione: 50 min
Cottura: 100 min
Dosi per: 10 persone
Costo: Medio
Nota + 1 h di raffreddamento nel forno spento + almeno 4 h di rassodamento in frigorifero (meglio tutta la notte)


INGREDIENTI

Per la base (per uno stampo del diametro di 24 cm)
    Biscotti Digestive 360 g
    Burro 180 g
    Sale fino 1 pizzico

Per la crema
    Formaggio fresco spalmabile (a temperatura ambiente) 1,25 kg
    Panna acida (a temperatura ambiente) 120 g
    Zucchero 290 g
    Uova (medie, a temperatura ambiente) 4
    Amido di mais (maizena) 20 g
    Estratto di vaniglia 2 cucchiaini
    Scorza di limone 1
    Succo di limone 1 cucchiaio

Per la salsa ai frutti di bosco
    More 100 g
    Mirtilli 100 g
    Lamponi 100 g
    Zucchero 50 g
    Amido di mais (maizena) 20 g
    Acqua q.b.

Per guarnire
    Frutti di bosco q.b.
    Menta q.b.


 Preparazione
Come preparare la New York Cheesecake

Per realizzare la New York cheesecake iniziate dalla base: fate sciogliere il burro in un pentolino e lasciate intiepidire. Versate i biscotti in un mixer 1 e frullate per tritarli finemente, mentre aggiungete il burro fuso 2 e un pizzico di sale. Dovrete ottenere un composto dalla consistenza simile alla sabbia bagnata 3.

Imburrate e foderate con carta forno uno stampo a cerniera del diametro di 24 cm, ricoprendo sia la base che i bordi. Trasferite il composto di biscotti nello stampo 4 e pressate bene per compattarlo, aiutandovi col fondo di un bicchiere 5. Cuocete la base di biscotti in forno statico preriscaldato a 180° per circa 10 minuti, poi sfornate e lasciate raffreddare completamente 6.

Abbassate la temperatura del forno a 150° e passate alla preparazione della crema. Versate il formaggio in una ciotola capiente e ammorbiditelo con una marisa 7, poi aggiungete lo zucchero 8 e mescolate per amalgamarlo. Unite anche la panna acida 9 e mescolate ancora.

Sbattete le uova in una ciotola a parte e versatele nella ciotola poco alla volta 10, mescolando per incorporarle in modo omogeneo. Aromatizzate il composto con l’estratto di vaniglia 11 e la scorza grattugiata del limone 12.

Unite anche il succo di limone 13 e mescolate bene. Infine setacciate l’amido di mais nella ciotola 14 e amalgamate il tutto. Sbattete la ciotola sul piano di lavoro un paio di volte per eliminare le bolle d'aria, poi versate la crema di formaggio sulla base di biscotti ormai intiepidita 15.

Livellate poco la superficie 16, sbattete un'altra volta lo stampo sul piano di lavoro e cuocete nel forno statico a 150° per circa 70-80 minuti, posizionando alla base del forno un pentolino riempito con acqua calda per creare la giusta umidità 17. Una volta cotta, la cheesecake risulterà ancora leggermente traballante al centro. Spegnete il forno e lasciatela raffreddare completamente all'interno. Quando si sarà raffreddata 18, trasferite la cheesecake in frigorifero e lasciate rassodare per almeno 4 ore, o meglio per tutta la notte.

Trascorso il tempo di rassodamento, dedicatevi alla decorazione: versate le more, i mirtilli e i lamponi in un pentolino 19 insieme allo zucchero 20. Schiacciate con una forchetta 21, portate a bollore e cuocete per circa 5 minuti, mescolando spesso.

Nel frattempo diluite l’amido di mais con l’acqua 22. Versate il composto poco per volta nel pentolino, così da raggiungere la consistenza desiderata 23; la salsa deve risultare fluida e bella lucida 24.

A questo punto potete sformare delicatamente la cheesecake e trasferirla su un piatto da portata 25. Servite la vostra bellissima New York cheesecake guarnita con la salsa ai frutti di bosco 26 e qualche fogliolina di menta 27!


Conservazione

La New York cheesecake si può conservare in frigorifero per 4-5 giorni.

Potete congelarla per circa un mese.
Consiglio

Se preferite potete guarnire la New York cheesecake con frutta fresca, caramello, Nutella, confettura o una salsa al cioccolato!
