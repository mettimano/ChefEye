    Difficoltà Facile
    Tempo di preparazione 20 Minuti
    Tempo di riposo 2 Ore 30 Minuti
    Tempo di cottura 5 Minuti
    Porzioni Circa 30 beignets
    Metodo di cottura Frittura
    Cucina Americana

    Ingredienti
    400 g farina 00
    50 g zucchero
    160 ml latte (per me senza lattosio)
    8 g lievito di birra secco
    45 g burro (per me senza lattosio)
    1 uovo
    5 g sale
    1 cucchiaino vaniglia
    q.b. olio di semi

    Preparazione:

    Per preparare i Beignets per prima cosa versiamo in una ciotola il latte, la vaniglia, lo zucchero ed il lievito secco in polvere. Mescolate e coprite con la pellicola e lasciate riposare 10 minuti.

    In una ciotola più grande e capiente setacciate la farina, unite il sale e mescolate. Versate il lievitino e che avete preparato prima e l’uovo sbattuto, ed iniziate ad impastare.

    Fate sciogliere il burro e versatelo sopra l’impasto non ancora compattato del tutto e riprendete ad impastare. Infarinate un piano da lavoro e versateci sopra l’impasto e riprendete ad impastare fino ad avere un panetto compatto e liscio.



    Oliate leggermente una ciotola ed adagiateci l’impasto al suo interno l’impasto. Coprite con pellicola e con un canovaccio o una coperta e lasciate lievitare per 2 ore e mezza, fin quando non avrà raddoppiato il suo volume.

    Infarinate un piano di lavoro ed adagiateci sopra l’impasto, stendetelo con un mattarello con un spessore di mezzo cm. Con una rotella per pizza o un coltello ricavatene delle strisce verticali e poi orizzontali, in modo da avere dei rettangoli delle stesse dimensioni.

    Versate abbondante olio di semi in una padella dai bordi alti, quando sarà ben caldo tuffateci pochi beignets alla volta, ci vorranno pochi secondi affinché inizino a gonfiare ed a scurirsi, rigirateli e fateli dorare anche dall’altro lato.



    Scolateli aiutandovi con una schiumarola come questa, e adagiateli su un piatto rivestito di carta paglia o da un tovagliolo. Continuare filo a terminare l’impasto.

    Servite i vostri Beignets versandoci sopra il miele a filo e spolverizzandoli di zucchero a velo abbondante.


    Consigli e conservazione:

    Per una versione più speziata potete aggiungere mezzo cucchiaino di cannella e mezzo di noce moscata all’impasto.
    Si consiglia di consumarli il giorno stesso della cottura.
