Difficoltà: Facile
Preparazione: 20 min
Cottura: 15 min
Dosi per: 4 pezzi
Costo: Basso
Nota + il tempo di raffreddamento (circa 5 ore)



INGREDIENTI
351
Calorie per porzione

    Energia Kcal 351
    Carboidrati g 26
      di cui zuccheri g 26
    Proteine g 3.6
    Grassi g 25.9
      di cui saturi g 15.05
    Colesterolo mg 85
    Sodio mg 50

Ingredienti per 4 stampini da 150 ml
    Panna fresca liquida 500 g
    Baccello di vaniglia 1
    Zucchero 80 g
    Gelatina in fogli 8 g

 Preparazione
Come preparare la Panna cotta

Per preparare la panna cotta, per prima cosa mettete a mollo i fogli di gelatina in acqua fredda per 10-15 minuti 1. Incidete il baccello di vaniglia nel senso della lunghezza ed estraete i semini con la punta di un coltello 2. Mettete in un pentolino la panna e versate lo zucchero 3.

Aromatizzate con i semi 4 e il baccello di vaniglia 5. Scaldate a fuoco basso il tutto e quando la panna sfiorerà il bollore, spegnete il fuoco e rimuovete il baccello 6.

Quando la gelatina sarà ammorbidita, scolatela senza strizzare eccessivamente 7, immergetela nel pentolino con la panna calda 8. Mescolate fin quando la gelatina non si sarà sciolta completamente; non ci devono essere grumi. A questo riempite 4 stampini della capacità di 150 ml l'uno aiutandovi con un mestolo 9.

Una volta riempiti gli stampini 10 mettete la panna cotta in frigorifero a rassodare per almeno 5 ore. Una volta rassodata la panna cotta immergete gli stampini per qualche istante in acqua bollente quindi sformate sul piatto da portata 18. Decorate a piacere prima di servire 18.


 Conservazione

La panna cotta si può conservare in frigorifero per 3-4 giorni al massimo ben coperta con pellicola, o in un contenitore a chiusura ermetica.

Se preferite potete anche congelare la panna cotta una volta rassodata e senza copertura. Per scongelarla basterà lasciarla in frigorifero dal giorno prima.
Consiglio

Per aromatizzare la panna cotta cotta potete usare anche i semi del baccello di vaniglia oppure, se preferite le note agrumate potete usare anche la scorza di limone.

Per guarnire la panna cotta abbiamo realizzato la coulis di lamponi cuocendo fino a bollore 100 g di lamponi freschi con 20 g di zucchero e 20 g di acqua. Poi abbiamo frullato con 10 g di succo di limone, filtrato e infine guarnito con dei lamponi ghiacciati.
